---
title: Úvod
---

Chtěla bych rozšířit povědomí lidí o výběrové kávě a zároveň touto cestou vyvrátit klasické stereotypy spojené právě s touto pochutinou.**

Přesto, že se zejména v posledních letech doslova roztrhl pytel s kavárnami podávajícími ve svých podnicích právě výběrovou kávu, v Česku stále platí zastaralé: "Čím víc hořká, tím lepší." Proč tomu tak úplně není a dalším věcem bych se ráda věnovala na svém webu.

Nejedná se sice o téma, o kterém by na českém internetu nepadlo ani řádku, ale troufám si říci, že po několika letech působení v kavárně dokáži přinést na danou problematiku vlastní úhel pohledu.

Mimo jiné se obklopuji lidmi, kteří ať už kavárnu vlastní (a kde sami s výběrovou kávou pracují) nebo lidmi, kteří kávu sami praží. Dokáži si s nimi tedy představit i nějakou možnou spolupráci.

https://europeancoffeetrip.com/

http://kavovekurzy.cz/

https://kikafe.cz/
