 ---
title: O pěstování kávovníku
date: 2019-05-14
tags: 
    - kávovník
    - rostlina
    - pěstování
    - původ rostliny
---

Kávovník je keřem subtropického a tropického podnebného pásma. Je pěstován v Asii, Jižní a Střední Americe, v Africe, Arabském poloostrově a Indonésii, především v hornatých krajinách. 
Vyžaduje teplé a vlhké podnebí se stálými teplotami mezi 18-22 °C. Jde původně o keř z pralesa. 
Keříky kávovníku se předpěstují v bavlněných obalech a po dosažení výšky cca 30 až 50 cm jsou pak vysazovány na plantážích, především na slabě kyselých, hlinitých pískách. 
Kvetou bílými voňavými květy, jež se rychle mění v zárodky plodů. 
Plody kávovníku v závislosti na odrůdě a poloze plantáže dozrávají průběžně 6 až 9 měsíců po odkvětu, přičemž vznikají kulaté 
či oválné plodnice, podobající se velikostí třešni (kávová bobule). Zelené plody zpočátku žloutnou, červenají až se konečně zabarvují jemně dofialova. 
Skládají se z povrchové kožovité slupky, nasládlé šťavnaté dužniny a pergamenovité slupky, obalující dvě kávová zrna. 
Každé semeno je ještě obaleno volným osemením, zvaným stříbřitá blanka. Kávovník je nenáročná rostlina, kterou můžete pěstovat i v domácích podmínkách. 
Během léta snese teplotu kolem osmadvaceti stupňů Celsia, v zimě v rozmezí patnácti až dvaceti stupňů. Kávovník musí být umístěný na světlé místo, kam 
ale nedopadají přímé sluneční paprsky, které by jej spálily. Po třech letech se na kávovníku mohou poprvé objevit voňavé květy bílé barvy. 
Za devět až čtrnáct měsíců po jejich odkvětu dozrávají plody. Nejvíce se pěstují tři odrůdy, z jejich semen se praží káva. 
U nás je nejznámější Coffea arabica – tvoří asi sedmdesát procent celkové produkce kávy.
Je to především proto, že tato odrůda má velmi jemnou chuť a výrazné aroma, je velmi kvalitní. Další z odrůd je Coffea robusta. 
Káva z ní je určena těm, kteří oceňují drsnější a výraznější chuť. 
Není tak jemná a lahodná jako Arabika. Pokud jste milovníci velmi hořké kávy, nejvíce oceníte zpracované plody odrůdy Coffea liberica.

![Kávovník](https://i.pinimg.com/564x/37/62/cf/3762cfb360c1c5e25a7915496c35b5be.jpg)
